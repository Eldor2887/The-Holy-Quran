<div class="container">
    <h2>Fotiha Surasi</h2>
    <p>
         Yetti oyatdan iborat bu sura Makkada nozil bo‘lgan. U «Fotiha», ya’ni «Ochuvchi sura» deb ataladi. Qur’ondagi suralarning
        joylashish tartibida avvalgi o‘rinda turgani va qisqa bo‘lishiga qaramasdan Qur’onning asosiy ma’no-mohiyatini o‘zida mujassam
        etgani uchun ham u Qur’on mazmunini «Ochuvchi» deb nomlangan. Bu surada yagona Allohga bo‘lgan e’tiqod, Uning o‘zigagina
        ibodat qilish, oxirat kuni borligiga ishonish, yolgiz Allohniig o‘zidan madad-yordam so‘rash, haq din va to‘g‘ri yo‘lni Uning
        o‘zigina ko‘rsata olishiga iymon keltirish kabi Islom dinining asosiy talablari o‘z aksini topgan. Shuning uchun bu surani
        «Ummul-Qur’on» — «Qur’onning onasi — asli» deb ham ataydilar.
    </p>
</div>